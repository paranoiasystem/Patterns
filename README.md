# Patterns

Salve, sono Marco Ferraioli. 

Sono uno studente dell'Università degli studi di Salerno, frequento il corso di studi in Scienze Informatiche. 

Mi occupo di sviluppo Software ed anche di elettronica, in particolare dello sviluppo di progetti su Arduino.

Il seguente libro nasce con l'intento di mettere insieme tutto lo studio da me fatto sui vari pattern durante il corso di TPA (Tecniche di Programmazione Avanzata).

Tutti i pattern all'interno di questo libro saranno implementati in Python.

In merito a Python vorrei aprire una piccola parentesi. La scelta dell'usare Python come linguaggio si deve al fatto che il libro di testo usato per il corso di TPA è stato: "Python in Practice, di Mark Summerfield". Inoltre il libro è da considerarsi rivolto maggiormente verso i neofiti di Python, per questo di tanto in tanto mi soffermerò ad analizzare delle funzionalità o la sintassi specifica di questo linguaggio.

Ogni volta che parlerò di questi aspetti di Python essi verranno delimitati da :snake: , quindi a chi non interessano questi miei interventi potrà individuare subito il blocco da saltare.

Vi ricordo che la sintassi e versione di Python usata in tutto il libro è la 3.0, questa versione di Python viene anche chiamata "Python 3000" o "Py3k".

Questo non voglio definirlo propriamente un libro, anche se ne ha tutta la struttura. È il mio primo lavoro di questo genere, più che lavoro lo definirei un mio primo esperimento nella stesura di un libro/guida.

Ho deciso di rilasciare il libro ed il codice sotto licenza GNU, quindi sentitevi liberi di copiarlo, modificarlo e creare opere da esso derivate, vi chiedo solo di ricordarvi di citare la fonte.

Vi ricordo che all'interno degli articoli non verrà riportato tutto il codice ma solo i pezzi più importanti che servono a rendere possibile la comprensione del pattern, comunque linkerò prima di ogni esempio il file contenente tutto il codice a cui la spiegazione fa riferimento.

Vai al [libro].


[libro]:https://github.com/paranoiasystem/Patterns/blob/master/book.md
[Marco Ferraioli]:https://marcoferraioli.com/