# Cosa sono i design patterns

Un design pattern è un concetto che può essere definito "una soluzione progettuale generale ad un problema ricorrente". Si tratta di una descrizione o modello logico da applicare per la risoluzione di un problema che può presentarsi in diverse situazioni durante le fasi di progettazione e sviluppo del software, ancor prima della definizione dell'algoritmo risolutivo della parte computazionale.

Un design pattern è costituito da:

-	il nome, costituito da una o due parole che siano il più possibile rappresentative del pattern stesso;

-	il problema, ovvero la descrizione della situazione alla quale si può applicare il pattern;

-	la soluzione, che descrive gli elementi costitutivi del progetto con le relazioni e relative implicazioni, senza però addentrarsi in una specifica implementazione;

-	le conseguenze, i risultati e i vincoli che derivano dall'applicazione del pattern. Sono fondamentali in quanto possono essere l'ago della bilancia nella scelta dei pattern;